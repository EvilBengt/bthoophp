---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

Vilka är dina tankar och funderingar kring trait och interface?
---------------------------------------------------------------

Interfaces är något jag gått in för att använda i egna projekt för att undvika kopplingar mellan klasser.
Interfaces gör att man kan mocka klasser och därför testa klasser utan att de beror på någon annan
komplex klass. Detta gör interfaces till ett väldigt kraftfullt verktyg för att skriva testbar kod. Jag
har testat att mocka det som behövs i testerna till 100-spelet och märkte att det gjorde testingen extremt
mycket enklare, och även mindre som integrationstester och mer som enhetstester.

Trait känns som en väldigt smidig grej konstruktion. En sak som jag är lite fundersam över är hur man skulle
kunna lösa liknande i tex C#. Det skulle inte kunna se likadant ut där då traitet inte kan veta vilken klass
det används i och därför skulle det aldrig kunna komma åt medlemsvariabler från klassen. För att få detta att
fungera hade man på något sätt behövt begränsa så att ett visst trait bara kan användas i klasser som
implementerar ett visst interface. I så fall hade det varit en riktigt nice grej som säkert skulle kunna förenkla
en del kod.

Är du sedan tidigare bekant med begreppet kontroller eller är det nytt och oavsett vad, hur känner du inför begreppet?
----------------------------------------------------------------------------------------------------------------------

Jag har hört talas om det och MVC men aldrig implementerat det själv. Jag har heller inte riktigt förstått innan vad
det innebär mer än att jag tänkt att MVC är en lite enklare (kanske aningen hårdare kopplat) än MVVM. MVVM är något
som jag försökt mig på att implementera men som jag nämnde i förra kursmomentet så har jag inte lyckats få till något
sådant än. Jag kan nog varken säga något dåligt eller bra om det då jag inte känner att jag utforskat det riktigt så
mycket. Det finns väl dock inte så många metoder för att dela upp / centralisera / organisera kod som inte är bra.

Hur gick det att skapa intelligensen och taktiken till tärningsspelet, hur gjorde du?
-------------------------------------------------------------------------------------

Jag tyckte det var väldigt svårt att komma på något taktik som faktiskt "makeade någon sense"... Jag bestämde mig till
slut att satsa på att göra datorn lite mer passiv än vad den var innan (innan var det helt random). För att lösa det
gjorde jag så att den alltid försökte med 5 slag, vilket verkar vara hyffsat aggressivt men inte överdrivet. Därefter
skrev jag logik så den tar det lite lugnare och nöjer sig med 10 poäng innan den stannar om den leder med minst 10.
Tanken med detta var att om den ligger efter, måste den satsa för att ha en chans, men om den leder är det bättre att
den tar det lite lugnt så den inte satsar för mycket och inte kommer framåt.

Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.
---------------------------------------------------------------------------------------------------------------------------------------------------------------------------------------

Jag lyckades få upp kodteckningen på allt förutom `HistogramTrait` till 100%. För att testa den helt hade jag nog behövt
ännu fler mock-klasser. Det som inte blev testat var `getHistogramMin`. Detta för att den skrivs över av `HistogramDice`
och därför inte används. Jag hade som sagt behövt en till mock-klass som använder sig av `HistogramTrait` utan att skriva
över `getHistogramMin` så hade den blivit testad med. Det kändes som lite för mycket jobb för att testa en rad kod som
i nuläget inte ens används. I övrigt har testandet gått bra. Jag har såklart inte testat varenda liten grej men jag har
fokuserat på att gå över varenda rad kod för att se att allt verkar vara som det ska i alla fall.

Vilken är din TIL för detta kmom?
---------------------------------

Definitivt, utan tvekan, traits. Jag har varit rätt så bekväm med oop vad gäller klasser, interfaces, arv, designmönster
och allt det i några år nu och till och med byggt en hel del (dock många ofärdiga) program. Aldrig har jag använt traits
eller ens vetat om att det är en grej. Jag har nog hört eller läst det någon gång men som sagt aldrig vetat om vad det
varit för något.
