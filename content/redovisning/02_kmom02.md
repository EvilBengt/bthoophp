---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?
--------------------------------------------------------------------------------------------------------------------------------------------------------------

En stor fördel med verktyg som phpDocumentor är väl att dokumentationen automatgenereras. Att rita upp UML-diagram för
allting kan nog ta en hel del tid. Gör man ändå det så är det kanske inget problem dock. Jag kan däremot tänka mig att
det är lättare att få tydliga och organiserade diagram om man gör dem dem själv då man vet själv hur klasserna hänger
ihop och kan gruppera dem lättare. Det kan nog vara svårare att få automatiserade verktyg att strukturera något så det
blir lätt att följa. Något som phpDocumentor gör väldigt bra men skulle ta en själv allt för mycket tid är att dokumentera
metoder och attribut i klasser.

Att modellera och dokumentera sin kod känns som något man inte kommer ifrån i större projekt. Jag har redan märkt att
det var för svårt att få någon överblick över ddl-koden i mitt egna databasprojekt så jag hoppade in i MySQL workbench
och testade modelleringsverktyget där för första gången. Det gjorde det mycket enklare att få en överblick över vad ens
ändringar skulle påverka och hur det hela hänger ihop. Samma sak gäller nog för dokumentation, jag skulle inte vilja sitta
och skrolla källkod för ett nytt bibliotek för att förstå hur man använder det. Att då ha allting dokumenterat känns rätt
vettigt minst sagt.

Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?
-------------------------------------------------------------------------------------------------------------------------------------------------------------

Guess-klassen behövde jag inte skriva om alls så det var ju bra. Eftersom jag delade upp koden som var i `index.php` i
flera routes fick jag skriva om den lite. `result`-variabeln som höll värden så som `För högt!` osv fick jag även slänga
in i sessionen för att få med den till get-routen som renderade sidan. Jag följde till viss del grundstrukturen i videon
men min kod såg lite annorlunda ut.

Jag har först en get-route för `init` som skriver över eller lägger till ett nytt Guess-objekt i routen. Från den
redirectar jag till get-routen för `play` som visar resultatet. Då spelet just börjat är `result` tomt och även `cheat`.
Sedan när man gör en gissning skickas man till post-routen som kör lite metoder i Guess beroende på om man klickade på
`Gissa` eller `Fuska`. Klickade man på `Nollställ` redirectas man till init-routen. När gissningen gjorts redirectas
man till get-routen för `play` och allt börjar om igen. Det blev inte jätte-lite kod i routerna men en del av det i
början är för att kolla så `guess` faktiskt finns i sessionen, om inte skickas man till init. Tanken med det är att om
sessionen timear out (svenska?) och man laddar om sidan, kommer man troligen mötas av en massa felmeddelanden annars.

Hur känns det att skriva kod utanför och inuti ramverket, ser du fördelar och nackdelar med de olika sätten?
------------------------------------------------------------------------------------------------------------

Till en början känns det nog lite smidigare att skriva utanför ramverket om man bara ska slänga ihop något enkelt. Så
fort det blir *lite* lite mer komplicerat så kan det nog vara en fördel att ha ett ramverk som styr upp koden och även
hjälper en på traven lite. Det faktum att man lägger sin kod i routar gör det lite lättare att strukturera och dela upp
koden.

Vilken är din TIL för detta kmom?
---------------------------------

Kanske hur namespaces fungerar i PHP. Tidigare har jag stött på dem i C# en hel då man inte kommer ifrån dem där. I PHP
verkar det lite annorlunda men ändå påminner det om C# lite. Jag har aldrig tänkt tanken med varken autoloading eller
namspaces i PHP så det är definitivt något jag kommer ta med mig till mina egna projekt!
