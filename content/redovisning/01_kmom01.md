---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Har du tidigare kunskaper (eller förutfattade meningar) i objektorienterad programmering i PHP eller något annat språk?
-----------------------------------------------------------------------------------------------------------------------

Jag har hållt på med C# i några år nu, mindre på sista tiden dock. Jag gick även en kurs i Objektorienterat PHP för typ
ett år sedan och har grejat lite med det sedan dess. C# var nog det språket dock som fick mig att älska oop och för några
månader sedan höll jag på att lära mig en massa oop design mönster och implementerade dem så gott jag kunde i C#. Det
med klasser jag gjort på egen hand i PHP är min templating engine i XML som jag använder och utvecklar ihop med ett annat
projekt just nu. Man kan nog inte kalla det objektorienterat dock då allt är statiska metoder i en stor klass... Jag
funderar dock på att skriva om det på riktigt med oop någon gång i framtiden.

Hur gick det att komma in i PHP och programmering med objekt och klasser?
-------------------------------------------------------------------------

Inga problem. Som sagt är oop inget nytt för mig, dock är det alltid lika frustrerande att försöka vänja sig vid PHPs
`->` och `$`. Inte nog med att det är ovant, det är även tecken som jag inte skriver så mycket så jag missar rätt ofta.

Hur det gick det att utföra uppgiften “Gissa numret”?
-----------------------------------------------------

Det gick rätt bra. Jag fick det att funka nästan på "första försöket"&trade;. Jag försökte dela upp spellogik och
presentation så gått som det gick och jag tycker det blev rätt bra. En sak som jag hade velat göra annorlunda är hur
`För lågt!`, `För högt!` och `Korrekt!` returneras från `Guess::makeGuess()`.

Jag tänkte först att jag ville ändra det så metoden bara returnerar till exempel `-1`, `0` och `1` istället och att
presentationslogiken i index.php får översätta det istället. Det känns som att det hade varit lite snyggare. Sedan kom
jag på att jag behövde andra returvärden för om gissningarna tar slut och/eller spelet är över av annan anledning. En
motsvarighet till C#s enum hade nog löst det. Jag vet dock inte om det är en grej i PHP och jag kände inte att jag hann
med att kolla upp det just då.

Vilken taktik valde du för att lagra spelet i sessionen?
--------------------------------------------------------

Jag valde att dumpa hela Guess-objektet till sessionen vilket gjorde att jag kunde hålla all state i objektet som om programmet
kördes hela tiden. Att lagra objekt i sessionen på det viset är inget jag testat eller ens tänkt på innan men det fungerade
ju hur bra som helst. När `index.php` körs, kollar den om Guess-objektet finns i sessionen, annars skapar det ett nytt. Sedan
kör det metoder på objektet motsvarande POST-data från formulär och plockar sedan ut resultat från objektet.

Gick det bra att komma igång med Git och GitHub (du gjorde samma i kursen design)?
----------------------------------------------------------------------------------

Ja det gick rätt så bra. Jag kommer ihåg att det var lite klurigt sist, särskilt med SSH-nycklar och det men jag fick ihop det
till slut. Jag har formaterat och installerat om Window sedan design-kursen så jag fick installera och fixa allt igen. Jag kom
dock ihåg att det finns Git-stöd inbyggt i VS Code som jag använde i designkursen så det kom jag igång med rätt snabbt.

Har du några inledande reflektioner kring me-sidan och dess struktur?
---------------------------------------------------------------------

Inte så mycket kanske, jag känner ju igen den från designkursen. Dock har jag sedan dess jobbat i ramverk (databaskursen) och
bygger även någon *typ* liknande struktur fast mycket enklare och ganska annorlunda till mitt egna projekt så jag börjar förstå
lite hur det veter och varför.

Vilken är din TIL för detta kmom?
---------------------------------

Det skulle nog vara att man kan lagra hela objekt i sessionen. Om man använder det rätt känns det som att det kan underlätta
enormt i större applikationer. Beroende på prestandabegränsningar och hur mycket man kan lagra i sessionen känns det som att
man kanske skulle kunna lagra en hel applikation där så sidan blir som en webbapp till exempel, fast med sidomladdningar.
Jag vet inte om det är något man tjänar på men det är nästan värt ett försök. Kanske blir det något sådant till mitt egna
projekt!
